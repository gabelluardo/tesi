% acknowledgements

Grazie prof ... Chiara ... Data Replay ... ecc
\bigskip
\\
Un doveroso ringraziamento va ai miei azionisti di maggioranza, senza i quali tutto questo non sarebbe stato possibile: Madre e Padre. Supporto finanziario ed emotivo che mi ha permesso di iniziare e concludere, quasi incolume, questo percorso.
\bigskip
\\
A Sorella, che dalle tagliatelle con la salsa cruda ai pastel de Nata, è stata il supporto calorico e caloroso di cui avevo bisogno, sem queijo sem leite.
\bigskip
\\
Alla famiglia che ho lasciato giù, che poi ha deciso di spargersi per l'Italia: ``scendere per le feste'' è di per sè una festività solo perché ci siete tutti voi.
\bigskip
\\
Alla famiglia che ho trovato su e mi ha fatto sentire a casa, sopravvivendo a tutti i miei drammi e dad joke: grazie per essere stati compagni insostituibili di questo viaggio. Che fosse una pampanella, un frico, una carbonara, una fregola, una pasta zucchine e Philadelphia, un sushi, una genziana o semplicemente un caffè, quei momenti passati insieme hanno reso meno gravosa questa scalata, che altrimenti sarebbe stata insostenibile.
\bigskip
\\
Agli altri due moschettieri che da 20 anni mi supportano e sopportano: ce l'abbiamo fatta, adesso siamo di nuovo al completo, un trio magistrale.
\bigskip
\\
A voi tutti un grazie dal più profondo del mio cuore, mi avete fatto capire perché ``amicizia'' ha la stessa radice di ``amore''.
\bigskip
\\
Al team Policumbent e soprattutto ai nevadini: abbiamo condiviso esperienze fantastiche e momenti terrificanti, custodirò gelosamente e rimarrò per sempre legato a ogni singolo istante di questa avventura. Bikes on the road!
\bigskip
\\
Dedico questo lavoro di tesi, e tutto il percorso che oggi si conclude, alla persona che per prima in assoluto ha creduto in me, anche se mi avrebbe voluto avvocato. Cara nonna Pina, so che non potrai leggere o sentire queste parole, ma sarai l'unica il cui nome comparirà tra queste pagine, in qualsiasi luogo e tempo tu sia, spero possa arrivarti chiaro che ``nasca bedda'' si è appena laureato ingegnere.
\bigskip
\\
Concludo rinnovando i ringraziamenti a tutti voi e lasciando un messaggio al me futuro, che sicuramente col tempo rileggerà queste parole: lo so, la salita è stata dura e da qui la vista è meravigliosa, ma questo non è che il primo campo base, la cima è lassù che ci aspetta e io ho già la bandiera in mano.